# POSLOVNA TAJNA DRUŠTVA

Ovaj program je poslovna tajna društva. Kao takav, njegova distribucija, izmjena ili upotreba bez izričite dozvole društva strogo je zabranjena.


# ODREDBE STATUTA DRUŠTVA

## XI - POSLOVNA TAJNA

### Član 43.

Poslovnu tajnu čine isprave i podaci utvrđeni Statutom, posebnim odlukama organa Društva i aktom o čuvanju poslovne tajne, čije bi saopštavanje neovlaštenim licima štetilo interesima i poslovnom ugledu Društva.

### Član 44.

Podaci i isprave iz prethodnog člana smatraju se naročito:

* isprave i podaci koji predstavljaju tajnu proizvodnje;
* rezultat poslovanja;
* istraživanja na tržištu i u domenu proizvodnje;
* razne isprave i podaci čije bi saopštavanje bilo protivno interesima Društva.

### Član 45.

Isprave i podatke koji se smatraju poslovnom tajnom na osnovu ovog Statuta i drugih opštih akata Društva mogu saopštavati direktor i lice koje on ovlasti.

Poslovnu tajnu dužni su da čuvaju sva zaposlena lica u Društvu i lica koja na bilo koji način saznaju za podatke ili isprave koji se smatraju poslovnom tajnom.

Dužnost čuvanja poslovne tajne traje i nakon prestanka radnog odnosa u Društvu ili ugovornog odnosa lica da Društvom.

### Član 46.

Bliže odredbe o poslovnoj tajni, načinu rukovanja podacima i ispravama koji se smatraju poslovnom tajnom, pravima i obavezama čuvanja poslovne tajne zaposlenih u Društvu i članova organa, kao i drugim važnim pitanjima utvrdit će se Pravilnikom o čuvanju poslovne tajne koji donosi direktor Društva.

# ODREDBE PRAVILNIKA O RADU

## 1. IZUMI I TEHNIČKA UNAPREĐENJA RADNIKA

### Član 103.

Radnik je dužan obavijestiti Društvo o izumima, predmetima industrijskog dizajna i tehničkim unapređenjima koje ostvari na radu i u vezi s radom.

Izumi odnosno predmeti industrijskog dizajna u smislu stava 1. ovog člana, predstavljaju poslovnu tajnu.

Izumi odnosno predmeti industrijskog dizajna u smislu stava 1. ovog člana, pripadaju Društvu, a radnik ima pravo na nadoknadu za iste.

Čak i ako izumi nisu ostvareni na radu ili u vezi s radom, radnik mora obavijestiti Društvo ako je izum u vezi s djelatnošću Društva i ponuditi mu pismeno ustupanje prava u vezi s izumom.

Društvo je dužno da se o ponudi izjasni u roku od 30 dana od dana prijema ponude i da na taj način stekne pravo preče kupnje.

Radnik nema pravo prodati izum, predmet industrijskog dizajna i tehničko unapređenje po istoj ili manjoj cijeni od one koju mu je nudilo Društvo.

## 2. POSLOVNA TAJNA

### Član 104.

Poslovnu tajnu Društva predstavlja svaki podatak kojim Društvo raspolaže, a koji je zakonom, drugim propisom ili odlukom uprave donijetom na temelju zakona, proglašen poslovnom tajnom.

Poslovnom tajnom smatraju se svi podaci čije bi priopćavanje neovlaštenoj osobi dovelo do nastupanja štetnih posljedica, te bi naštetilo privrednom interesu ili ugledu Društva.

Poslovnom tajnom ne smatraju se podaci koji su prethodno, na zakonom utvrđen način bili javno dostupni ili na propisan način ustupljeni drugim osobama, a u to vrijeme nisu bili podvrgnuti obavezi čuvanja tajne.

### Član 105.

Društvo i radnici dužni su čuvati kao tajnu podatke koje su kao poslovnu tajnu saznali od drugih pravnih osoba i podatke koji se odnose na poslove koje Društvo obavlja za potrebe javnih tijela i kao javne ovlasti utvrđene zakonom.

### Član 106.

Kada je to nužno radi obavljanja poslova iz registrirane djelatnosti Društva, poslovnu tajnu može saopštiti drugim osobama samo osoba u Društvu koju Društvo za to izričito ovlasti.

### Član 107.

Ne smatra se povredom poslovne tajne:

* saopštavanje podataka na sastancima,
* ako se podaci saopštavaju osobama kojima se inače moraju saopštiti na osnovu zakona i na osnovu ovlasti koje prizilaze iz dužnosti koju obavljaju, položaja na kojem se nalaze ili prirode radnog mjesta,
* saopštavanje podataka nadležnim tijelima i institucijama u svrhu otkrivanja krivičnog djela i njegovog procesuiranja.

### Član 108.

Za vrijeme trajanja radnog odnosa kod Društva radnik je dužan čuvati poslovnu tajnu, kao i nakon prestanka rada, te je ne smije koristiti za svoj ili tuđi račun.

Kršenje odredaba o čuvanju poslovne tajne predstavlja težu povredu obaveza iz radnog odnosa i razlog je za otkaz ugovora o radu.

Prilikom zaključivanja ugovora o radu, Društvo je dužno upoznati radnika sa obavezom čuvanja poslovne tajne, a odredba da je radnik u cijelosti s tim upoznat unosi se u pisani sadržaj ugovora o radu.

Potpisom ugovora o radu radnik potvrđuje da je upoznat s činjenicama iz stava 1. i 2. ovog člana.

## 3. NAKNADA ŠTETE

### Član 109.

Radnik koji na radu ili u vezi sa radom namjerno ili iz krajnje nepažnje prouzrokuje štetu Društvu, dužan je štetu naknaditi.

Radnik koji na radu ili u vezi sa radom namjerno ili iz krajnje nepažnje prouzrokuje štetu trećem licu, a štetu je naknadilo Društvo, dužan je Društvu naknaditi iznos isplaćene štete trećem licu.

Ako se naknada štete ne može utvrditi u tačnom iznosu ili bi utvrđivanje visine štete prouzrokovalo nesrazmjerne troškove, direktor Društva će odlukom odrediti štetu u paušalnom iznosu, uzimajući pri odlučivanju u obzir visinu pričinjene štete i druge okolnosti slučaja.

Direktor Društva odlukom utvrđuje postojanje štete, okolnosti pod kojima je nastala, odgovornost radnika za pričinjenu štetu i visinu štete, kao i  rok u kojem je radnik dužan naknaditi Društvu štetu.

Na postupak utvrđivanja štete shodno se primjenjuju odredbe ovog Pravilnika kojima se reguliše disciplinski postupak.

# ODREDBA KOJA JE UGLAVLJENA U UGOVOR O RADU SVAKOG RADNIKA

### Član 15.

U skladu sa članom 108. Pravilnika o radu, potpisom ovog ugovora o radu, radnik potvrđuje da je u cijelosti upoznat sa odredbama Pravilnika o radu kojima se reguliše poslovna tajna i sa obavezom čuvanja poslovne tajne, odnosno da je za vrijeme trajanja radnog odnosa kod Društva dužan čuvati poslovnu tajnu, kao i nakon prestanka rada, te je ne smije koristiti za svoj ili tuđi račun, kao i da kršenje odredaba o čuvanju poslovne tajne predstavlja težu povredu obaveza iz radnog odnosa i razlog je za otkaz ugovora o radu.